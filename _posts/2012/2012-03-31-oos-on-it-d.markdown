---
title: "Öös on IT-d"
category: Learning
tags:
- "üritus"
- Featured
- IT
- it kolledž
- it öö
- it öö 2012
- itl
- kambja
- noortekeskus
- startit
header-img: content/2012/03/it-girls.jpg
---
<h1>Ülevaade</h1>
<strong>30.-31. märts 2012  toimub üle Eestiline  <a href="http://startit.ee/it-oo">IT ÖÖ</a>, </strong>kus noored kogunevad noortekeskustesse ja mõtlevad seal välja suuri, uusi ja lahedaid ideid – <strong>KUIDAS IT KAUDU ELU KOOLIS PÕNEVAMAKS MUUTA.</strong>
IT öö on  noortele mõeldud suursündmus, mis toimub korraga ja ühtemoodi üle Eesti  noorte kodukohas. Tegemist on meeskonnatöö üritusega, kus ühtsed noortegrupid mõtlevad ideed välja 0 kuni teostuseni. Lõpptulemusena valmivad noorte ideedest multimeedialise lahendusega presentatsioonid, mis pannakse  üles <a href="http://startit.ee/it-oo">StartIT</a> <a href="https://www.facebook.com/startit.ee">Facebook’i</a> ja noortekeskuste Facebook’idele. - <a href="http://eank.eu">http://eank.eu</a>
<ul>
<li>Kaheksateist noortekeskust üle Eesti</li>
<li>Igas noortekeskuses noorsootöötajad, IT-tudengid mentoritena ning palju, palju noori</li>
<li>Kõik keskused saadavad otsepilti <a href="http://eank.eu">eank.eu</a> serverile</li>
<li>Keskustes meeskonnad, kes mõtlevad välja IT lahenduse kooliga seotud probleemile</li>
</ul>
<h1>Varem...</h1>
Idee sel üritusel osaleda tekkis juba eelmisel aastal, mil kuulasin <a href="http://noorteraadio.ee/">Noorteraadiost</a> tollaseid öiseid sündmusi. Siis oli osalejaks - mentoriks - minna juba hilja, kuid sel aastal jõuti minuni piisavalt vara. Veel ürituse alguspäevalgi oli (viimase minuni jõudnud info kohaselt) defitsiit tudengitest, kes keskustesse tehniliseks toeks ja mentoriks läheks. Samas oli osalenud keskusi ka rohkem, sel aastal siis 18 (eelmine number <a href="http://www.ank.ee/?p=p_811&amp;sName=it-%D6%D6--%F5nnestunud-ja-innovaatiline-ettev%F5tmine">oli 12</a>).
Paar nädalat enne ürituse algust toimus Tallinnas seminar, kus noorsootöötajatele üritust tutvustati ning tudengibörsi peeti. Mina sattusin kolleegiga (Kullo-Kalev Aru) Kambja noortekeskusesse, kuhu värbas meid Triinu, keskuse juhataja. Hiljem muidugi selgus, et <a href="https://www.facebook.com/events/347441635299690/">Improgrupp Jaa! etendus</a> toimub täpselt samal ajal....oeh. Sellest oli kahju ilma jääda.
# Me ei ole Tallinnas
Igatahes, lubatud päeval sõitsime Kaleviga rongiga Tartu poole ning Triinu korjas meid autoga üles ja teleporteeris Kambja noortemajja. See toimus siis kell kuus. Pakkisime lahti tehnika: isiklikud arvutid (mis läksid hiljem kasutusele teenusepakkujatena videovoogude kuvamiseks/edastamiseks), prožektori, kõlarid. Ning siis, ja siis selgus: internetti ei ole. Noh, meile vajalikul tasemel (min. 0,76MB üles).
IT-ÖÖ üks twist on, et kõik osalevad keskused on elusa videovoo vahendusel pidevalt ühendatud. Selle eeltingimus on muidugi piisavalt kiire ja stabiilne internetiühendus, mida Kambja infrastruktuur ei võimaldanud, kohalik WiFi oli lihtsalt liiga aeglane. Katsed Triinu isikliku netipulgaga arvutit ja läbi selle ruuterit paaritada ebaõnnestusid. Piinlik tõdeda: IT tugiteenused ei saanud oma ülesandega hakkama. Õnneks päästsid noored oma tehnikat mängu tuues olukorra.
Asi lõppes sellega, et korraldasime kogu videoülekande otse arvutiga ühendatud (osaleja annetatud) netipulgast, mis õnneks suutis piisava kiiruse tagada. See juhtis siis tunniajase hilinemisega. Pilt tuli integreeritud veebikaamerast, sest noortekeskuse poole ostetud uhiuus digikaamera ei toetanud vastavat funktsionaalsust. Heliga oli kah jama, välist mikrafoni polnud. Jällegi, sisseehitatud mikker. Algselt pidime ka raami suuruse ja FPS-i madalale laskma, et liiklusega toime tulla. Hommikupoolikul olukord paranes, sest saime võimsama pulga. Muide, keskuse enda võrk jäigi erilise koormuseta, sest igal grupil oli oma sisevõrk netipulga näol.
Esimene tehniline takistuskivi oligi noortekeskuste tutvustamine, mis pidi toimuma minutilise täpsusega. Järjekorra alusel lülitusid kõik noortekeskused mingi kindla keskuse videovoogu jälgima. Saime enda videovoo (heliga) korralikult üles minut enne meie korda; kui siis Triinule thumbs-up sai näidata ja ta telefoni ütles, et oleme nüüd valmis... yeah, hea tunne oli.
# IT ÖÖ
Noored jagunesid tiimidesse ja hakkasid kooliga seotud juba valmis lahendusi googeldama. Võitis meeskond, kes läks välja leidude hulgale, mitte adekvaatsusele. Leidudest tehti lühike presentatsioon. test.ee-d, minu isiklikku lemmikut, mainiti vaid korra. Järgmisena, <a href="http://seikleja.ee/itl">seikleja IT SMS</a>mäng, mis, peab tõdema, läks esmakordselt tehniliste viperdusteta. Seinale ilmus 18 * 18 tabel ning keskused võistlesid vastuste leidmise kiiruses. Kambja sai kuuenda koha.
![Seikleja]({{ site.url }}/content/2012/03/ank.png)
Algas öö põnevaim osa: IT-lahenduse leidmine. Kokku oli neli tiimi ja neli mentorit (noorsootöötajad, IT-tudengid), kes noortele ideid ja juhiseid jagasid. Oh, kui asja ette läk minu <a href="http://sqroot.eu/2012/03/garage48-2012-tallinn-impressions/">Garage48</a> kogemus, sest sisuliselt olid üritused väga sarnased: tuli välja mõelda idee, lahendus ning põhjused, miks ja kuidas see töötama peaks. Sain jagada nõu nii turundusest, arhitektuurist, esitlusest. Noored olid taibukad ja haarasid mõtetest kiiresti kinni.
![Rakendus]({{ site.url }}/content/2012/03/rakendus.jpg)
Näitasin ühele tiimile kasutajaliideste skitsimiseks kasutatavat Pencil pistikprogrammi.
Ideid esitleti, ma tegin nurgas märkmeid ning jagasin arvamusi hiljem soovijatega: ära kasuta .doc slaidide asemel, muuda kontrast suuremaks, peatu sellel punktil põhjalikumalt... Esitluste põhjal anti kaksikvõit:
<ul>
<li>Teeme mobiilirakenduse, mis kiiresti valemeid ja fakte väljastaks</li>
<li>Laiendame e-kooli Wiki laadse funktsionaalsusega, kuhu õppejõud materjale ja lahendusi panna saaksid. Lisame otsingu funktsionaalsuse</li>
</ul>
Võitjate ideid esitati jällegi live-streamis (keskustel oli kindel järjekord). Siis vajus olukord veidi ära, väsimus andis tunda. Oli aeg, mis teoreetiliselt oli pühendatud magamiseks, kuid keegi ei paistnud seda kasutavat (siiski, üks vahva tüdruk vajus magama kaamera vaatevälja jääval diivanil. Panin üles sildi, "Tasa, tudun!").
<h1>IT HOMMIK</h1>
Kuskil kell kuus tuli mul idee energilisemate noortega midagi spontaanset teha. Asi lõppes pooletunnise impro-töötoaga, kus osales ~6 aktiivsemat. Kuna noored olid hakkajad ja julged ning tulid kõigega hästi kaasa, otsustasin nende ajud natuke julmalt õhku lasta Sina mänguga. See on selline keskendumis- ja tähelepanumäng, kus osalejatel tuleb meelda jätta ning korrata erinevaid mustreid. Hämmastaval kombel jõudsime kolmanda tasemeni enne, kui üle kaheteist tunni ärkvel olnud inimeste ajud plahvatasid. Mõnus lõpp sissejuhatusele improst.
Köögitoimkond tegi pitsat, võitja-ideid viimistleti. Kell oli üheksa. Kuna noored pidid oma ideed ka reaalses maailmas testima, otsustasin, et tüütan oma kolleegi IT-firmast. Skype videokõne vahendusel pidas Henno [<a href="http://diara.ee">Diara OÜ</a> tehniline konsultant, juhatuse liige] kahe tiimiga tunniajase diskussiooni ning andis soovitusi idee/esitluse parandamiseks.
Viimistletud idee presenteeriti teistele noortekeskustele ning üks võistkond tegi esitlusest ka <a href="http://www.youtube.com/watch?v=DwscRDDHbo8">YouTube videosalvestise</a>, mille vaba tarkvaraga kokku lõikasin. Osalejaid autasustati ning tõmbasime otsad kokku. Pakkisime asjad ning Triinu viis meid Tartu bussijaama.
<h2>Pärleid</h2>
<ul>
<li>"Mis windows see on?" - noor osaleja, nähes minu arvutist Gnome3 töökeskkonda.</li>
<li>32 tundi üleval, 15 tundi taastumiseks</li>
<li>24h jooksul sai minu sarkastiline karakter (otsustasin teha veidi näitleatreeningut ja õige veidi oma tavalist iseloomu muuta) kirjeldusi kahest spektri otsast: "uskumatu inimene" <em>(hämmeldunult, positiivselt)</em> ja "sadist" <em>[citation needed]. </em>Tehti tähelepanek, et oleksin hea noorsootöötaja.</li>
<li>Tunniga ei õnnestunud tekitada 3G-WiFi võrku. Pean tõesti vastava aine võtma; ehk sügisel...</li>
<li>Adobe Flash Media Live Encoder-iga tekitatud live-stream oli tehnilistest katsumustest hoolimata üldiselt püsti kogu öö</li>
<li>Kaks tüdrukut pidasid kommenteerisid kaameras teistes keskustes toimuvat. Kahjuks ei väljastanud server meie striimi vaatajate arvu, kuigi kuulduste järgi tehti seda lausa Austraaliastki</li>
<li>36MB videoklipi üleslaadimine võttis pool tundi</li>
<li>Tutvustasin noorsootöötajatele improt ja <a href="http://jaa.ee">Improgrupp Jaa!-d</a>. Vastati, et neil oleks selle järele tungiv vajadus, aga pole kedagi, kes teeks. Suunasin nad Jaa! Tartu töötuppa.</li>
<li>Noortel oli piisavalt energiat, et magamata, kell kuus hommikul impro-töötoas osaleda</li>
</ul>
<h2>Viiteid</h2>
<ul>
<li>Start IT : <a href="http://startit.ee/it-oo">http://startit.ee/it-oo</a></li>
<li>Kambja Noortekeskus: <a href="https://www.facebook.com/pages/Kambja-Noortekas/102112849864986?sk=wall&amp;filter=12">https://www.facebook.com/pages/Kambja-Noortekas/102112849864986?sk=wall&amp;filter=12</a></li>
<li>IT Kolledž: <a href="http://www.itcollege.ee/blog/2012/03/30/tana-algab-it-oo/">http://www.itcollege.ee/blog/2012/03/30/tana-algab-it-oo/</a></li>
<li>IT ÖÖ 2013, Roela: <a href="http://sqroot.eu/2013/03/raising-awareness-about-it-education-in-estonia-summary-of-it-night-2013-roela/">http://sqroot.eu/2013/03/raising-awareness-about-it-education-in-estonia-summary-of-it-night-2013-roela/</a></li>
</ul>
