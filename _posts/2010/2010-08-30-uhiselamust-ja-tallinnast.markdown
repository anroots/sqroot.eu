---
title: "Ühiselamust ja Tallinnast"
category: Personal
---
Et siis ongi käes. Üliõpilasaastad Tallinnas. Esmaspäeval sai enam-vähem jäädavalt Akadeemia teele kolitud, kraam oli ennem autoga toodud. Samal päeval kukkusin muuseas ARK sõidueksami läbi. Kui just ekstra 1k kuskilt ei tule, ei saa lubadest vist enne suve asja.

Tänaseni elasin korteris enam-vähem üksi: vastastoas elav korterinaaber oli enamuse ajast kadunud. Üldiselt iseloomustab nädalat sõna "igav". Arvutit pole, raamatuid pole, kooli pole, sõpru pole. Istusin toas ja sirvisin PHP õpikut. 2 päeva oli ITK sissejuhatavaid loenguid. Söögiga probleeme pole. Sai + midagi ja kui vaja siis ka praetud toitu.

Ühistrandspordile läheb ka raha. Käisin 2x Solarise kinos, "Inception" ja "Agent Salt". Esimene oli väga hea. Olen 5min raadiuses avastanud 2 nigelat poodi, kõndisin bussijaama lihtsalt selleks, et Säästukast karp Meekooki (ole sa neetud, et reklaamlehe köögilauale jätsid!) ja veidi odavamat, laiema valikuga toitu osta. Ja siis tsu-tsu ümberistumisega AK-7 tagasi. Sõiduplaanidega jms. pole veel jama tekkinud.

Täna öösel oli majas tuletõrjehäire. Jumal, kui mina peaksin selle ületundliku anduri tööle panema... 16 000.- trahvi! On tekkinud vähemalt 1 lisaüürnik, minu tuppa. Paari tunni pärast teeme tutvust.

Esimesed loengud... matemaatikaga ja esinemisega seminaridel võib tekkida... olukordi. Deklaratsioon veel tegemata, äkki võtan matem. tasandkursuse. ~2 nädala pärast saab lauaarvuti Tln. Asi seegi. Ja ukse-ISIC-raamatukogukaart vaja SEB-st ära tuua, kui see millalgi kohale jõuab. Teisi paluda, et mulle uks lahti tehakse, pole eriti mõnus.

Üldiselt suuri probleeme pole, iga päev väikesed katsumused. Nüüd läheb tegusamaks. Dianast - Tanelist tahaks midagi kuulda.

Elame - näeme.