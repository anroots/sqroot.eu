---
title: 'Operatsioon Kättemaks'
subtitle: 'Operation: Payback'
category: Opinions
tags:
- autorikaitse
- ddos
- dos
- mpaa
- piraatlus
- riaa
- tpb
---


Sattusin kümmekond minutit tagasi [torrentfreak.com](http://torrentfreak.com) lehelt lugema [üht huvitavat artiklit](http://torrentfreak.com/4chan-ddos-takes-down-mpaa-and-anti-piracy-websites-100918).

Sellele järgnevas [postituses](http://torrentfreak.com/4chan-to-ddos-riaa-next-is-this-the-protest-of-the-future-100919) lubati etteantud ajal (mis oli tol hetkel 5 minuti pärast) alustada DDoS rünnakut [riaa.com](http://riaa.com) vastu. Rünnaku taustalugu on seletatud eelpoolmainitud postitustes. Sooritajateks - ananüümsed internetikasutajad.

Ma olin harjunud mõttega, et DDoS käib kurjade botneti haldajate temaatikasse, et seda kasutatakse raha teenimiseks või poliitilise survevahendina ([rünnakud eesti vastu 2007](http://www.arvutikaitse.ee/?p=435)). Vanasti pidi pahameele näitamiseks füüsiliselt aktsioonidele kohale minema. Küberajastul piisab ühisest vaenlasest ja aktiivsest internetikogukonnast.

Meeleavaldus RIAA vastu organiseeriti foorumites ja IRC jututubades. Tööriistad nagu LOIC teevad protestis osalemise imekergeks. Minu silme all anti IRC jututoas "Attack" käsk ning riaa.com sait sai päringutega ülekoormatud ja maha võetud. Ja rünnataval on end väga raske kaitsta. Minule pakuvad huvi küsimused nagu "Kas ja kuidas DDoS-meeleavaldajaid tabada ja karistada?" ja "Kas peaksime reformima autorikaitseseadust küberajastule vastavaks?"

Sest, olgem ausad, [väga paljud](http://news.bbc.co.uk/2/hi/technology/7832396.stm) [tegelevad piraatlusega](http://gizmodo.com/5016755/average-teen-stores-842-stolen-tracks-on-their-ipod), teadlikult või mitte. Legaalsed tagajärjed on karmid:

> Füüsilisi isikuid võib autoriõiguste rikkumiste eest karistada rahatrahviga kuni 4000 päevapalga ulatuses või isegi vabadusekaotusega kuni 3 aastat.

Autorikaitse meelelahutuse- (filmid, muusika) ja tarkvaramaailmas (piraaditud Windows) on üks paljudest arvutiajastu uutest probleemidest, mis kiiresti lahendamist vajab.
