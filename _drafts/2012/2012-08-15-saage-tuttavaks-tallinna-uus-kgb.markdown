---
layout: post
status: publish
published: true
title: 'Saage tuttavaks: Tallinna uus KGB'
author:
  display_name: David
  login: admin
  email: david@sqroot.eu
  url: http://sqroot.eu
author_login: admin
author_email: david@sqroot.eu
author_url: http://sqroot.eu
excerpt: Tallinnas võetakse kasutusele uus elektrooniline piletisüsteem, mis pakub
  muuhulgas lisateenusena ka KGB lemmikfunktsionaalsust - inimeste asukoha jälgimist.
wordpress_id: 2669
wordpress_url: http://sqroot.eu/?p=2669
date: '2012-08-15 01:30:38 +0300'
date_gmt: '2012-08-14 22:30:38 +0300'
category:
- Opinions
tags:
- privaatsus
- Tallinn
- arvamus
- "ühiskond"
- gps
- transport
comments: []
---
<p style="text-align: justify;">"Kuule - ärme täna töölt kõrvale hiili," ütles üks linnavalitsuse töötaja teisele - sest haiguse tegelik põhjus tuleks liigagi kiiresti ilmsiks. Sellise olukorra tekkimise ees tunnen ma mõningal määral paranoiat; lugesin just <a href="http://www.ekspress.ee/news/paevauudised/eestiuudised/saage-tuttavaks-tallinna-uus-piletisusteem.d?id=64822546">Ekspressi artikklit Tallinna uuest piletisüsteemist</a>.

<p style="text-align: justify;">Uus süsteem eeldab, et sõit registreeritakse igal sisenemisel elektrooniliselt. Süsteemi loojad on teinud väga hea töö inimeste elu lihtsustamisel infosüsteemide kasutamise kaudu. Uus süsteem on tehniliselt mugavam ja kiirem. Ma olen tugev tehnoloogiliste lahenduste toetaja, kuid vaid juhul, kui seda õigesti tehakse.

<h3 style="text-align: justify;">Probleem?</h3>
<blockquote>
Nimeliselt kellegi liikumist tema sõnul jälgida ei saa. „Saame jälgida kaardi numbrit, aga meie süsteemis statistikamoodul ei luba seda siduda konkreetse inimese isikukoodiga,” ütles Laiksoo. „Kaardil on vaid isikukood ja kaardi number, kõik muud andmed on internetis, turvatud ja krüptitud. Kui inimene kaardi ära kaotab, siis ei kao midagi peale kaardi, andmed jäävad internetti alles. - <a href="http://www.ekspress.ee/news/paevauudised/eestiuudised/saage-tuttavaks-tallinna-uus-piletisusteem.d?id=64822546">Ekspress</a>
</blockquote>
<p style="text-align: justify;">Sisuliselt on tegu süsteemiga, mis talletab, salvestab ja hoiab andmeid inimeste liikumise kohta. Sarnast kära tekitas iPhone, <a href="http://macgateway.com/news-and-rumors/iphone-and-ipad-save-gps-location-history-on-your-computer/">salvestades kasutaja koordinaadid ja liikumisajad</a> kaitsmata tekstifaili. Kujutagem nüüd ette, et iga kord Mustamäelt kesklinna sõites salvestatakse see fakt kuhugi andmebaasi ning öösel tagasi tulles juhtub sama.<a id="more"></a><a id="more-2669"></a>

<p style="text-align: justify;">Kogutud infost saab genereerida <a href="http://crowdflow.net/wp-content/uploads/2011/07/firefly2.png">igasugust statistikat</a> minu kui isiku tarbimiskäitumise kohta, rääkimata teistest kasutustest (sh. miks mitte kohtus?). Järsku on kellegil tekkinud teadmine 300 000 inimese päeva kohta. Isegi, kui tavatöötaja piletit ja isikut kokku viia ei saa, ei tähenda see, et vastavat infot andmebaasis ei hoita. Selle tõestuseks on asjaolu, et inimesi julgustatakse piletit isikukoodiga vabatahtlikult siduma (<a href="http://sinurimi.rimi.ee/reeglid.html">analoog?</a>).

<h3 style="text-align: justify;">Lahendus</h3>
<p style="text-align: justify;">Sarnaselt e-valimistele on piletikontrollil reaalselt teada vaja ainult üht infokildu: kas kontrollitaval on antud ajahetkel kehtiv pilet (hääletusõigus) või mitte. Selleks ei ole vaja teada sõitja kahe-aasta taguseid käike või isikukoodi.

<p style="text-align: justify;">Piletisüsteemi saaks telgitagustes täiendada just nii: kasutada ajalooliste andmete talletamiseks (statistilisel eesmärgil) rangelt isikuga seostamata eraldi andmebaasi. Süsteemi tutvustuses pakutud lahenduste (automaatne pileti "kõrgemaks tõstmine") pakkumiseks saab hoida lühikese ajavahemiku (kuu) andmeid ning need siis automaatselt isikust eraldades teise kohta tõsta.

<p style="text-align: justify;">Sellise lahendusega kaasneb oluliselt suurem anonüümsus ning eraelu puutumatus, ka riigivõimude poolt, kui mingil hetkel otsustatakse selliseid andmeid nõuda.

<p style="text-align: justify;">Saab näha, milline hinnavahe odaval ja mõistlikul piletil on. Kaalun diskreetsema variandi kasuks, teadlikult rohkem makstes - sest minu jaoks on privaatsus, nagu ka sõnavabadus ka "vaese tudengina" lisahinda väärt.

<p style="text-align: justify;">Edit: <a href="http://www.tallinncity.ee/1225590/tallinn-kohandas-uhistranspordi-piletisusteemi-andmekaitse-nouetele-vastavaks">Tallinn kohandas ühistranspordi piletisüsteemi andmekaitse nõuetele vastavaks</a>

