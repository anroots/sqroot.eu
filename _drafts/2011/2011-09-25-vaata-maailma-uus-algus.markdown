---
layout: post
status: publish
published: true
title: 'Vaata Maailma: Uus Algus'
author:
  display_name: David
  login: admin
  email: david@sqroot.eu
  url: http://sqroot.eu
author_login: admin
author_email: david@sqroot.eu
author_url: http://sqroot.eu
excerpt: Eestlaste tava - kui midagi vajab tegemist, tuleb korraldada talgud. Osalesin
  Vaata Maailma SA poolt korraldatud arvutite korrastamise talgupäevadel.
wordpress_id: 1160
wordpress_url: http://sqroot.eu/?p=1160
date: '2011-09-25 23:45:08 +0300'
date_gmt: '2011-09-25 21:45:08 +0300'
categories:
- IT College
- Events
- Featured
tags:
- linux
- "üritus"
- Microsoft
- Windows
- IT
- riistvara
comments: []
---
<p style="text-align: justify"><a title="EIK tööruum tarkvara paigalduseks" href="http://sqroot.eu/wp-content/uploads/2011/09/Photo0242.jpg"><img class="alignleft size-medium wp-image-1161" style="margin: 10px" src="http://sqroot.eu/wp-content/uploads/2011/09/Photo0242-300x225.jpg" alt="tooruum" width="300" height="225" /></a>Eestlaste tava - kui midagi vajab tegemist, tuleb korraldada talgud. Osalesin Vaata Maailma SA poolt korraldatud arvutite korrastamise talgupäevadel.</p>
<blockquote>
<p style="text-align: justify">Heategevusliku Uue Alguse projekti käigus kogume ettevõtetelt kasutatud arvuteid, teeme need vabatahtlike abil korda, installeerime Eesti Infotehnoloogia Kolledži abil ning Microsofti toel tarkvara. Arvutid jagame erinevate organisatsioonide kaudu abivajajatele.</p>
<p style="text-align: right"><em>- vaatamaailma.ee</em></p>
</blockquote>
<p style="text-align: justify">Päev algas tasuta hommikusöögiga, kuhu kogunes umbes 20 talgulist. Annetatud riistvara (massiivses koguses arvuteid ja lisavarustust) asus DSV laohoone teisel korrusel. Organiseeriti kolm tiimi: puhastus-, server- ja paigaldustiim. Allpool käis arvutite tolmust puhastamine, ülakorrusel seadsid IT Kolledži tudengid Margus Ernitsa juhendamisel üles vajaliku keskkonna tarkvara paigaldamiseks. Operatsioonisüsteemiks sai MS Windows XP, peale läksid ka Office ning mõned vajalikud programmid.</p>
<p style="text-align: justify">Seadsime üles infrastruktuuri: kaks switch'i, serverit, toide, 8x4x2 patch kaablit võrgu jagamiseks. Annetatud arvutite hulgas oli 5-6 erinevat masinaklassi, nendest said nn. emamasinad: paigaldati Windows, kõik uuendused ja vajaminev lisatarkvara; saadud tulem klooniti teistele arvutitele. Kõik masinad said korraliku puhastuse ja mälutesti.</p>
<p style="text-align: justify">Minu ülesandeks oligi emamasinate paigaldus. Töövoog nägi välja nõnda:</p>
<ul>
<li>Ühendada arvuti vajaliku riistvaraga (kuvar, hiir...)</li>
<li>Mälutest</li>
<li>Windows XP paigaldus</li>
<li>Windows XP uuenduste paigaldus</li>
<li>Draiverite otsimine võrgu- ja graafikakaardile</li>
<li>Lisatarkvara paigaldus</li>
<li>Seadistamine</li>
</ul>
<p style="text-align: justify">Windows XP-d paigaldades tekkis ka nostalgiahetk. Sain oma esimese arvutikogemuse Vaata Maailma avatud internetipunktis diskettide ja WIndows Me-ga jännates. Sinist progressiriba jälgides ja internetist draivereid otsides sai "vanu häid aegu" meenutatud. Minul kui vaba tarkvara pooldajal tekkis kohe küsimus: miks 256/512 MB mäluga arvutile <a title="Windows XP" href="http://en.wikipedia.org/wiki/Windows_XP" rel="wikipedia">Win XP</a> ja paljunõudev Office (ja IE), kui Linux, Chrome ja <a title="LibreOffice" href="http://en.wikipedia.org/wiki/LibreOffice" rel="wikipedia">LibreOffice</a> oleks lõppkasutajale palju parem (kiirem) valik?</p>
<p style="text-align: justify">Kogemusest endast: väga mõnus oli kamba IT-inimestega nõnda arvutitega mässata. Vahva väljakutse, mida meeskonnaga rünnata. Sain teada, et on olemas selline elukas nagu <a href="http://clonezilla.org/">CloneZilla</a>, hindasin ümber oma administraatori oskuste taseme ning olin rahul, et ühiskonnale midagi tagasi sai anda.</p>
<h3 style="text-align: justify">Lisalugemist</h3>
<p><a href="http://www.reporter.ee/2011/09/23/korrastatud-arvutid-annetatakse-abivajajatele/">Reporter: Korrastatud arvutid annetatakse abivajajatele (<strong>video</strong>)</a><br />
<a href="http://www.vaatamaailma.ee/?p=562">Teemakohane uudis Vaata Maailma kodulehel</a><br />
<a href="https://picasaweb.google.com/114276696176425754713/20110923UusAlgusReede?authkey=Gv1sRgCK34j7qH6v6phwE">Pildid - Reede (Kristel Aija)</a><br />
<a href="http://www.itcollege.ee/2011/09/27/6240/">Nädalavahetusel toimus 200 arvuti korrastamistalgud (EIK)</a><br />
<a href="https://picasaweb.google.com/114276696176425754713/20110924UusAlgusLaupaev?authkey=Gv1sRgCOiFu9HTncTc2gE">Pildid - Laupäev (Kristel Aija)</a></p>
